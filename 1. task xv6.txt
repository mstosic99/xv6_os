OS2021 - Domaći 1
Promena boje ekrana
Cilj domaćeg zadatka je izmeniti xv6 sistem tako da podržava promenu boje slova i pozadine za čitav ekran. Završen domaći treba da sadrži sledeće funkcionalnosti:
* Prikaz i sakrivanje menija za izbor boje.
* Kretanje kroz meni i izbor stavke.
* Izbor boje za pozadinu i za slova na ekranu.


Prikazivanje i sakrivanje tabele
Neophodno je podržati prikaz tabele sa bojama, i omogućiti korisniku kretanje kroz tu tabelu i izbor stavke. U tabelu se ulazi tako što se drži pritisnut taster <ALT>, i pritisne kombinacija slova: c o l. Treba da bude moguće i puštanje tastera <ALT> između pojedinačnih slova, dok god ništa drugo nije pritisnuto između pojedinačnih slova. Ista kombinacija tastera treba da sakrije tabelu i vrati korisnika u normalan režim rada. Dok je tabela prikazana, ništa osim tastera za kretanje kroz tabelu ne treba da ima efekat na terminal. Taster <ALT> ne treba da bude pritisnut dok se radi sa tabelom - samo pri njenom prikazivanju i sakrivanju. Nakon što se tabela skloni sa ekrana, na njenom mestu treba da se pojavi ono što se na tom mestu nalazilo pre nego što se tabela pojavila.

Pozicija i izgled tabele
Tabela se nalazi u gornjem desnom ćošku ekrana, i treba da ima dve kolone: jednu za izbor boje slova, i drugu za izbor boje pozadine. Obe kolone imaju po osam stavki - jednu za svaku osnovnu boju podržanu u xv6: Black, Blue, Green, Aqua, Red, Purple, Yellow, White. Tabela treba da bude prikazana u jarko beloj boji (0xf) na crnoj pozadini (0x0). Tabela se prikazuje u ovim bojama čak i ako je neka druga kombinacija boja selektovana za ostatak terminala. Trenutna pozicija unutar tabele treba da bude označena obrnutim bojama - crnim slovima na jarko beloj pozadini. U narednom primeru je korisnik postavio kursor u tabeli na stavku “Green” u prvoj koloni.
/---FG--- ---BG---\
|Black   |Black   |
|Blue    |Blue    |
|Green   |Green   |
|Aqua    |Aqua    |
|Red     |Red     |
|Purple  |Purple  |
|Yellow  |Yellow  |
|White   |White   |
\-----------------/
Rad sa tabelom
Kretanje kroz tabelu se vrši pomoću tastera: w, a, s, i d, i to konkretno:
* w - kretanje gore.
* s - kretanje dole.
* a - kretanje levo (tj. promena aktivne kolone).
* d - kretanje desno (tj. promena aktivne kolone).
Za izbor stavke u tabeli se koriste tasteri e i r, i to konkretno:
* e - bira trenutno selektovanu boju u njenom osnovnom obliku.
* r - bira trenutno selektovanu boju u njenom svetlijem obliku.

